Podsumowanie
Powyższy przykład obrazuje, że z poziomu klasy kontrolera mamy dostęp do kontrolek, które zdefiniowaliśmy wcześniej z pliku fxml. Obsługą wciskania przycisków, albo wpisywanego tekstu zajmiemy się w kolejnych lekcjach, na razie musisz zapamiętać schemat, który tutaj przedstawiłem.

Proces jaki będzie powtarzany przy tworzeniu praktycznie każdej aplikacji w Javie FX wygląda następująco.

Tworzymy nowy projekt i dodajemy do niego moduły Javy FX.
Tworzymy plik fxml z definicją widoku.
Dodajemy do kontrolek atrybuty fx:id.
Tworzymy klasę kontrolera.
W pliku fxml wskazujemy klasę kontrolera dodając atrybut fx:controller.
Kopiujemy szablon kontrolera ze SceneBuildera i wklejamy go do klasy kontrolera.
W klasie kontrolera dodajemy metodę initialize(), która wywoływana jest po utworzeniu obiektu kontrolera.
Musimy także pamiętać o otworzeniu pakietu, w którym znajdują się kontrolery z polami oznaczonymi adnotacją @FXML, aby moduł javafx.fxml miał do nich dostęp przez refleksję.